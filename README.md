Repozitorijum za materijale koji podržavaju izradu projekta iz predmeta "Projektovanje softvera". Materijale treba koristiti u paraleli dok se radi na projektu pošto definišu faze rada. Na primer, za prvu nedelju prvog sprinta je potrebno uraditi jedan zadatak koji se sastoji od šest koraka. Materijali definišu smernice za svaki od tih šest koraka, pa ćeš pročitati smernice prvog koraka, primeniti ih na projektnom zadatku, preći na smernice za drugi korak i tako dalje.

# Početak projekta
U prvoj nedelji predmeta je preporuka da uradiš zajedno sa svojim timom sledeće pripreme:

1. Kreiranje Discord servera u koji ćete dodati sve članove tima.
2. Kreiranje GitHub organizacije, prateći sledeće [uputstvo](https://docs.github.com/en/organizations/collaborating-with-groups-in-organizations/creating-a-new-organization-from-scratch).
3. Dodavanje svih članova tima na organizaciju, kao i nastavnički nalog _psw-ftn_.
4. Kreiranje 2 repozitorijuma, jedan za serversku aplikaciju (back-end) i jedan za klijentrsku aplikaciju (front-end). Repozitorijum za serversku aplikaciju treba da kreirate spram [templatea](https://github.com/psw-ftn/tourism-be). Slično treba uraditi za klijentrsku aplikaciju, koja koristi [ovaj template](https://github.com/psw-ftn/tourism-fe). Repozitorijum se pravi spram templatea putem zelenog tastera "Use this template", gde je kod kreiranja bitno da odaberete vašu organizaciju (a ne lični nalog) za kreiranje repozitorijuma.
5. Kloniranje novo-kreiranih repozitorijuma kod sebe lokalno.

Korake 1-4 mogu da urade 2 člana tima koji će organizovati tim u prve tri nedelje predmeta (takozvani Scrum masteri). Bitno je da ostali članovi tima prihvate pozivnice koje dobiju i urade korak 5.

# Snažan zalet
Timovi koji žele sebi da olakšaju ostatak prvog segmenta projekta mogu da se upoznaju sa serverskom i klijentskom aplikacijom.

Za upoznavanje serverske aplikacije, potrebno je rešiti **korak 0.** u [sledećem dokumentu](https://github.com/psw-ftn/supportive-information/blob/master/s1/w1/back-end.md#0-organizacija-i-pokretanje-projekta), što će rezultovati lokalnim pokretanjem aplikacije.

Za upoznavanje klijentrske aplikacije, potrebno je rešiti **korak 0.** u [sledećem dokumentu](https://github.com/psw-ftn/supportive-information/blob/master/s1/w1/front-end.md#0-organizacija-i-pokretanje-projekta), što će rezultovati lokalnim pokretanjem aplikacije.
