# Lean Canvas

Lean Canvas je alat za opis poslovnog modela koji preduzetnici i timovi za razvoj softvera koriste da jasno definišu ključne aspekte svog poslovnog modela na 1 A4. Primer ovog šablona je ilustrovan ispod.

![image](https://github.com/psw-ftn/supportive-information/assets/7092212/9ba03198-45a5-4c9b-9c4c-6e82ee70788b)

**Napomena**: _Lean Canvas_ je sličan _Business Model Canvas_u. Bitni delovi ovih kanvasa se preklapaju, no _Lean Canvas_ je namenjen za startape i male biznise, dok se _Business Model Canvas_ fokusira na ozbiljnija preduzeća.

Naš zadatak je da popunimo ovaj canvas pri analizi konkurentnih rešenja. Međutim, ne možemo lako da stignemo do svih podataka, te ćemo se fokusirati samo na nekoliko najbitnijih celina canvasa. Ovo uključuje:

1. **Ciljni korisnici (Customer Segments)**: Definicija ciljnih korisnika koji koriste analiziranu aplikaciju i od kojih biznis zarađuje novac. Ako aplikacija zarađuje novac od više različitih publika (npr. vodiči i turisti) iskoristiti drugačiju boju ili brojeve da se označe delovi kanvasa koji su relevantni za svaku publiku (vidi primer ispod) ili odvojene kanvase za svaki customer segment.
2. **Problem**: Definicija glavnih problema ili potreba ciljnog korisnika koje aplikacija rešava. Ako aplikacija podržava više ciljanih korisnika treba definisati probleme za svaku bitnu publiku. Problemi koje konkurentna aplikacija rešava bi trebali da budu istaknuti u promotivnim materijalima aplikacije (npr. YouTube reklame, landing page, About Us...). Definisati 1 do 3 veća problema koje softver rešava.
3. **Ključna vrednost**: Ključna vrednost aplikacije je obično jasno istaknuta kao kratka i moćna fraza, slogan ili rečenica. Iz nje je moguće razumeti čime se biznis najviše ponosi i koju vrednost pruža krajnjim korisnicima. Ovo je obično istaknuto u promotivnim materijalima aplikacije i može se dobiti uz Google upit.
4. **Rešenje**: Spisak ključnih funkcionalnosti koje omogućuju rešavanje problema i potreba definisanih u _Problem_ sekciji. Za ovaj deo nije potrebno pokriti sve detalje funkcionalnosti , već je potrebno istaći glavne karakteristike iz kojih je jasno kako funkcionalnost rešava problem krajnjeg korisnika. Pošto će za svaku populaciju biti 1 do 3 veća problema, predlog je da se koriste brojevi da bude jasno koje funkcionalnosti se odnose na koje rešenje.
5. **Prihodni tokovi (Revenue Streams)**: Kako biznis zarađuje novac od svoje aplikacije? Potrebno je opisati izvore prihoda (bez ulaska u detalje novca koji se dobija). Primeri su reklame, prodaje proizvoda, prodaje pretplata, naplata % od svake prodaje.

Primer kompletno popunjenog kanvasa za Facebook je ilustrovan ispod.

![image](https://github.com/psw-ftn/supportive-information/assets/7092212/4fbaeb33-9569-4189-b9b3-86c2a4aa6f78).
