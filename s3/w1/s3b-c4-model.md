C4 model definiše hijerarhiju od četiri nivoa dijagrama za opisivanje arhitekture softverskog rešenja. Agilni timovi koriste C4 model zbog jednostavnosti modela i lakoće održavanja dokumentacije. U sklopu ovog zadatka je potrebno da se dizajniraju i dokumentuju prva tri nivoa C4 modela (kontekst, kontejneri, komponente).

**Napomena**: Pored upoznavanje sa novom notacijom za formiranje dijagrama, glavni izazov ovog zadatka je dobro razumevanje konekcija između različitih komponenti na trećem nivou. Većina pameti zadatka podrazumeva sagledavanje trenutnih referenci i poziva, ali i onih koje će biti prisutni na kraju razvoja za S3. Preporuka je da članovi tima sa dobrim poznavanjem arhitekture projekta i afinitetom ka arhitekturi i dizajnu rade ovaj zadatak po sledećem procesu:

1. Izučavanje C4 modela koristeći dokumentaciju sa **[linka](https://c4model.com/)**.
2. Analiza do sada implementiranih modula, planiranog razvoja za S3 i ideja koje tim želi da implementira do kraja kursa.
3. Izrada prva tri nivoa C4 modela, koristeći alat poput draw.io ili figma. Ovo uključuje 1 kontekstni dijagram, 1 dijagram za kontejnere i 2 dijagrama za komponente (1 za back-end, 1 za front-end). Elementi back-end dijagrama se mapiraju na C# projekte, dok se elementi front-end dijagrama mapiraju na Angular module.
4. Prezentacija dijagrama celom timu radi dobijanja povratne informacije (može da se snimi video ili iskuca tekst koji opisuju najinteresantnije delove da tim asinhrono revidira).
5. Uvažavanje komentara od revizije i formiranje konačnih dijagrama. Dijagrami se mogu sačuvati na repozitorijumu (npr. u `docs` direktorijumu) ili na _wiki_ stranicama.
